---
cssclasses: 
tags:
  - "#archilabo"
  - "#coding"
  - ongoing
date: 2025-02-23T14:21:00
---
# Descrizione del corso: 

Il corso si sviluppa in 12 ore ed introduce il coding e sviluppa competenze di programmazione per ragazzi di seconda e terza media, utilizzando P5.js (https://p5js.org/) e coprendo le basi della programmazione a oggetti. Il corso si baserà sulla pubblicazione ‘The Nature Of Code’ di D. Shiffman, portando l’attenzione sulla simulazione di sistemi naturali con il codice, per facilitare l’associazione di processi informatici con i processi della natura e del quotidiano. Questo corso offre un'introduzione graduale al coding, partendo dai concetti base fino ad arrivare alla programmazione a oggetti. L'uso di P5.js, libreria mirata per applicativi grafici, permette agli studenti di vedere immediatamente i risultati del loro codice, rendendo l'apprendimento più coinvolgente. La struttura proposta bilancia teoria e pratica, permettendo ai ragazzi di applicare subito ciò che imparano attraverso esempi visivi e interattivi. 

---
## Strumenti richiesti :
Connessione internet disponibile;
### Studenti : 
Computer (preferenziale)/ Tablet, taccuino appunti. Se computer o tablet non sono disponibili per ogni studente si prega di segnalarlo prima dell’inizio del corso.
### Docente :
LIM (preferenziale)/ Proiettore / Lavagna Standard. La proiezione o l’uso di una lim contribuisce alla fruizione interattiva delle lezioni, nel caso non fossero disponibili si prega di segnalarlo anticipatamente. 

---
# 1: Introduzione al Coding e P5.js (2 ore)

- Presentazione e assessment del livello di competenze 
- Definizione di linguaggio di programmazione e strumenti di sviluppo
- Principi di informatica e concetto di algoritmo
- Introduzione a P5.js e al suo ambiente di sviluppo online
- Primi passi: creazione di una tela (canvas) e sintassi di base
- Primi passi: Colori in ambito digitale Primi passi: Concetto di carattere e stringa 

---
# 2: Variabili e Animazioni Semplici (2 ore) 

- Concetto di variabili, costanti e loro utilizzo
- Introduzione alla funzione random()
- Creazione di animazioni semplici usando variabili e costanti
- Primi passi: Unità di tempo (secondi vs frame)
- Primi passi: Operatori unari e binari (aritmetici e assegnamento)
- Primi passi: Risoluzione problemi matematici con il codice 

---
# 3: Condizioni e Interattività (2 ore)

 - Primi passi: Operatore ternario (operatori logici booleani)
 - Primi passi: Strumenti digitali e metodologie di risoluzione problemi
 - Istruzioni condizionali (if/else)
 - Introduzione agli input fisici
 - Utilizzo del mouse e della tastiera per l'interattività
 - Creazione di un semplice gioco interattivo

---
# 4: Cicli e Array (2 ore)
 
 - Introduzione ai cicli (for e while)
 - Concetto di array, di insieme e loro utilizzo
 - Creazione di pattern ripetitivi e animazioni più complesse
 - Primi passi: Liste e tabelle
 - Primi passi: Lettura e scrittura di una lista, Operatori di relazione
---
# 5: Funzioni e Modularità (2 ore) 

 - Creazione e utilizzo di funzioni personalizzate
 - Primi passi: Diagramma di flusso Parametri e valori di ritorno
 - Primi passi: lettura di programmi e valutazione funzione 
 - Primi passi: funzioni nelle librerie di P5.js
---
# 6: Introduzione alla Programmazione a Oggetti (2 ore)
- Concetto di oggetto (istanza) e classe (astrazione)
- Creazione di una classe semplice (es. una palla che rimbalza)
- Utilizzo di oggetti multipli in una scena
- Creazione di un gioco interattivo e/o simulazione

---
# Competenze:

## Competenze Necessarie:
### Conoscenze matematiche di base:

Gli studenti dovrebbero avere una buona comprensione di concetti matematici fondamentali come coordinate, angoli, e operazioni aritmetiche di base. Queste conoscenze sono essenziali per comprendere e applicare i concetti di programmazione, specialmente quando si lavora con grafica e animazioni in P5.js. 
### Familiarità con l'uso del computer: 

È importante che gli studenti abbiano una conoscenza base dell'utilizzo del computer, inclusa la capacità di navigare su internet, utilizzare un browser web e gestire file e cartelle. Questo permetterà loro di concentrarsi sull'apprendimento della programmazione piuttosto che sulla gestione dello strumento. 
### Competenze di base di inglese: 
Una conoscenza elementare dell'inglese è utile per questo corso, poiché molti termini di programmazione e risorse online sono in inglese. Gli studenti dovrebbero essere in grado di riconoscere e comprendere parole chiave comuni usate nella programmazione (come "function", "if", "else", "for") e avere una comprensione base di frasi semplici in inglese. 

---
## Competenze Acquisite: 
### Competenze Digitali: 
Gli studenti imparano a usare un linguaggio di programmazione moderno (JavaScript/P5.js), sviluppando familiarità con strumenti tecnologici e creativi. 
### Pensiero Logico e Creativo: 
Attraverso il coding, sviluppano capacità di analisi, progettazione e creatività, in linea con le metodologie che stimolano intuizione e creatività. 
### Competenze Trasversali:
#### Progettazione e Problem-Solving: 
I progetti pratici spingono gli studenti a pianificare soluzioni concrete e ad affrontare problemi reali. 

---
## Punti di Forza:
- Approccio Graduale: La progressione da concetti base fino alla programmazione a oggetti consente un apprendimento accessibile ma sfidante. 
- Creatività e Interattività: Gli studenti creano animazioni interattive, collegando matematica, geometria e logica a progetti visivi concreti. 
- Valutazione Continua: La possibilità di verificare i progressi attraverso progetti personalizzati e osservazioni pratiche è in linea con le strategie didattiche suggerite. 

---
# References

[The Nature Of Code](https://natureofcode.com/)
